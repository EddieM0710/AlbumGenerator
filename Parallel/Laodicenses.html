<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD>
<TITLE>3 ESDRASINCIPIT EPISTULA AD LAODICENES</TITLE>
<META content="text/html; charset=windows-1252" http-equiv=Content-Type>
</HEAD>
<BODY bgColor=#ffafa4 bgProperties=fixed>
<Center><H3>Douay Rheims - Latin Vulgate Parallel Bible </H3></Center>
<Center><H3><A HREF="TOC.html">Table of Contents </A></H3></Center>
<Center><H3><A HREF="Psalm151.html"> Previous Book</A>  ----  <A HREF="TOC.html">Next Book </A></H3></Center>
<p>
<H1>INCIPIT EPISTULA AD LAODICENES</H1>
<p><p>

<p><p><H3 align=left>Chapter 1</H3><p>
<br>1:1 Paulus apostolus non ab hominibus neque per hominem sed per
 Iesum Christum, fratribus qui sunt Laodiciae.
<br>1:2 gratia vobis et pax a Deo Patre et Domino Iesu Christo.
<br>1:3 gratias ago Christo per omnem orationem meam, quod
 permanentes estis in eo et perseverantes in operibus eius,
 promissum expectantes in diem iudicii.
<br>1:4 neque destituant vos quorundam vaniloquia insinuantium, ut
 vos evertant a veritate evangelii quod a me praedicatur.
<br>1:5 et nunc faciet Deus, ut qui sunt ex me ad profectum
 veritatis evangelii deservientes et facientes benignitatem
 operum quae salutis vitae aeternae
<br>1:6 et nunc palam sunt vincula mea quae patior in Christo;
 quibus laetor et gaudeo.
<br>1:7 et hoc mihi est ad salutem perpetuam; quod ipsum factum
 orationibus vestris et administrantem Spiritum Sanctum, sive
 per vitam sive per mortem.
<br>1:8 est enim mihi vere vita in Christo et mori gaudium.
<br>1:9 et in ipsum in vobis faciet misericordiam suam, ut eandem
 dilectionem habeatis et sitis unianimes.
<br>1:10 ergo, dilectissimi, ut audistis praesentia mei, ita
 retinete et facite in timore Dei, et erit vobis vita in
 aeternum;
<br>1:11 est enim Deus qui operatur in vos.
<br>1:12 et facite sine retractu quaecumque facitis.
<br>1:13 et quod est, dilectissimi, gaudete in Christo. et
 praecavete sordidos in lucro.
<br>1:14 omnes sint petitiones vestrae palam apud Deum. et estote
 firmi in sensu Christi.
<br>1:15 et quae integra et vera et pudica et iusta et amabilia
 facite.
<br>1:16 et quae audistis et accepistis, in corde retinete, et erit
 vobis pax.
<br>1:17 salutate omnes fratres in osculo sancto.
<br>1:18 salutant vos sancti.
<br>1:19 gratia Domini Iesu cum spiritu vestro.
<br>1:20 et facite legi Colosensium vobis.
